{
  "items": [
    {
      "catalog_items": [
        {
          "name": "ஈர நெஞ்சம் மகேந்திரன்",
          "author":"அரவிந்த்",
          "description":"தஞ்சாவூரைச் சேர்ந்தவர் அசோகன். மனநிலை பிறழ்ந்த இவர் 18 ஆண்டுகளுக்கு முன் வீட்டைவிட்டுக் காணாமல் போய்விட்டார். இறந்துவிட்டதாகக் குடும்பத்தினர் நினைத்தனர். கோவையில் பிச்சைக்காரர்போல் பேருந்து நிறுத்தத்தில் அலைந்து கொண்டிருந்த அவரை மீட்டு, மருத்துவமனையில் சேர்த்து, சிகிச்சை அளித்து, குணமாக்கி, குடும்பம்பற்றி விசாரித்து அவர்களுடன் அவரைச் சேர்த்து வைத்தார் இளைஞர் மகேந்திரன். இப்படிப் பல சம்பவங்கள்; பரிதாபத்துக்குரிய பல மனிதர்கள். கோவையில் மோட்டார் உதிரிபாகம் தயாரிக்கும் சிறுதொழில் செய்துவரும் மகேந்திரன், தென்றல் வாசகர்களுக்கு முன்பே அறிமுகமானவர்தான். (பார்க்க). தனியொருவராக சமூகப்பணி செய்து கொண்டிருந்தவர் தற்போது 'ஈர நெஞ்சம்' என்ற அறக்கட்டளையைத் தோற்றுவித்து முன்னிலும் தீவிரமாக சமூகப்பணி செய்கிறார். சாலைகளில் அனாதையாகத் திரிந்து கொண்டிருப்பவர்களைச் சுத்தப்படுத்தி, சிகிச்சை அளித்து, ஆதரவற்றோர் காப்பகங்களில் சேர்த்து விடுகிறார்; அனாதையாக இறந்தவர்களை நல்லடக்கம் செய்கிறார். 'அறச்செம்மல்', 'சேவையாளர்' உட்படப் பல்வேறு விருதுகளைப் பெற்றிருக்கிறார். தொலைக்காட்சிகள், ஆங்கில/தமிழ் இதழ்கள் இவரது சேவையைப் பாராட்டியுள்ளன. மகேந்திரனும் தன்னைப்போல தொண்டுள்ளம் கொண்டோரை அடையாளம் கண்டு கட்டுரைகள் எழுதி வருகிறார். தென்றலுக்காக அவருடன் நிகழ்த்திய உரையாடலிலிருந்து."
          ,"comments":"6 comments - 45 likes"
        }
      ]
    }
  ]

}